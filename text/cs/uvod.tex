\chapter*{Úvod}
\addcontentsline{toc}{chapter}{Úvod}

Při trénincích a~soutěžích ve skoku o~tyči využívají atleti spolu s~trenéry videozáznamy provedených skoků. Videozáznam poté využívají pro detekci chyb v~technickém provedení skoku a~jejich případnému vlivu na výsledný výkon. Pro výkon při skoku o~tyči jsou kromě technického provedení důležité také hodnoty biomechanické parametry skoku. Mezi tyto parametry patří napřáklad rychlost atleta při rozběhu.

V~tréninkovém procesu je důležité sledovat výkonnost atleta. K~tomuto účelu slouží především měření času běhu různých vzdáleností. Pro skok o~tyči je vhodné aplikovat podobné metody právě při skokanských trénincích. Jednou z~možností, jak toho docílit, je použití specializované techniky pro měření rychlosti atleta při rozběhu. Mezi specializovanou techniku lze zařadit radary nebo fotobuňky. Za použití vhodně rozmístěných fotobuněk lze poměrně přesně určit rychlost v~různých částech rozběhu. Využití těchto metod je finančně náročné a~jediným parametrem, který lze sledovat, je pouze rychlost atleta při rozběhu.

S~rozvojem počítačového vidění přibývá na světových atletických soutěžích studií zabývajících se pohyby sportovců \citep{IAAFBR}. Výsledky těchto studií jsou pro atlety a~jejich trenéry vynikající zpětnou vazbou. Tyto studie využívají několik kamer k~zachycení pohybu atleta, kamery nejprve kalibrují za použití přesně změřených konstrukcí s~vyznačenými body. Pro analýzu pohybu poté využívají 3D model atleta, který z~videí získají. Výsledný model zachycuje polohu kloubů těla a z~ní vyplývající pozice jednotlivých segmentů těla, které umožňují analyzovat pohyb celého těla. Takovýto model je možné použít k~analýze mnohem více parametrů skoku o~tyči než jen rychlosti běhu atleta.

Studie se většinou zabývají porovnáváním pohybu různých atletů na základě získaných parametrů. V~tréninkovém prostředí je zvykem využívat pouze videozáznamy a~případné porovnání skoků probíhá spuštěním záznamů, které dané skoky zachycují, následným rozborem techniky jednotlivých skoků a~hledáním případných rozdílů. Tato forma porovnání skoků ovšem nebere v~potaz biomechanické aspekty pohybu atleta, které mohou techniku skoku ovlivnit. Hodnoty parametrů, kterými se specializované studie zabývají, lze z~videa odhadnout pro účely porovnání skoků, ale ani zkušení trenéři nejsou schopni přesně určit hodnoty některých parametrů.

Podobné studie pohybu jsou užitečným tréninkovým prostředkem, ovšem jejich využití byť jen v~malém počtu tréninků se nejeví jako reálné. Dostupnějším přístupem k tomuto problému by byla aplikace, běžící na mobilním zařízení, která by analyzovala pohyb atleta na základě 3D modelu získaného z~jediného videa. Výsledkem této analýzy by byly graficky znázorněné parametry skoku, které by se daly využít pro porovnání různých skoků. Takováto aplikace by výrazně přispěla k~přesnější analýze tréninkových a~závodních skoků mimo soutěže světové úrovně a~pomohla by atletům lépe sledovat vlastní progres z~fyzické stránky.

Cílem mé práce je základní funkcionalita, kterou by takováto aplikace disponovala. Jedná se konkrétně o~extrakci modelu atleta z~jediného videozáznamu, detekce důležitých momentů skoku, mezi něž patří začátek rozběhu, odraz a~kulminace nad laťkou. Výsledný model poté analyzuji pro zisk hodnot biomechanických parametrů, které je při skoku vhodné zkoumat, tyto parametry poté zobrazím uživateli.

Text je rozdělen do čtyř kapitol. První kapitola se věnuje teorii skoku o~tyči a~počítačovému vidění. Ve druhé kapitole popisuji obecný návrh mého řešení. Třetí kapitola popisuje konkrétní implementaci a~ve čtvrté, závěrečné, kapitole se věnuji experimentům, které popisují funcionalitu programu.



\section*{Související práce}
\addcontentsline{toc}{section}{Související práce}

Obecnou analýzou pohybu postav se zabývá práce Human motion analysis: a review \citep{609859}, implementaci analýzy pohybu při chůzi popisuje článek The model-based human body motion analysis system \citep{CHANG20001067}, detekci pozice těla se věnují projekty \citet{OpenPose}, \citet{sun2019deep}, \citet{pishchulin2016deepcut}, \citet{Toshev_2014}, \citet{} a \citet{fang2018rmpe}.

Extrakcí a~analýzou 3D modelu těla z~videa se zabývá společnost MobiDev \citep{MobiDev}, extrakcí 3D modelu postavy z~několika videí se zabývá aplikace Simi Motion (\cite{SIMI}), 