Parametry skoku vhodné k analýze:


Rozběhová fáze:

a) Doba oporové fáze kroku (Doba trvání kontaktu nohy se zemí) - V rámci každého kroku by se zkoumala pozice kotníku nebo chodidla. Hledalo by se blízké okolí maximálních výchylek vertikální pozice chodidel (lokální maxima co se týče vertikální složky souřadnic - směrem dolů hodnota roste). Doba oporové fáze se pohybuje mezi 0.1-0.2s, takže by výsledek na videu o 30fps nebyl příliš přesný. Při použití profesionální techniky se dosahuje citlivosti v řádu tisícin sekundy, můj program by to zvládl s přesností na 1/ počet snímků za vteřinu, což je znatelně horší přesnost. Je pravděpodobné, že by se výsledek v rámci rozběhu vůbec neměnil (kvůli špatné přesnosti).

b) Úhel došlapu na zem (úhel vertikála-kyčel-kotník) - V rámci každého kroku by se zkoumal úhel došlapu, tedy kdy se chodidlo dotkne podložky, nebo se k ní velice přiblíží. Často souvisí s dobou oporové fáze, ale na zkoumání mým programem je vhodnější, úhel se mezi jednotlivými snímky změní méně. Lepší ke zkoumání než doba oporové fáze, úzce s ní souvisí (ostřejší úhel často znamená delší oporovou fázi). Může být lehce zkreslen úhlem kamery.

c) Frekvence kroků - Počítaná podle doby mezi došlapy po sobě jdoucích kroků, lze zkoumat její změnu v průběhu rozběhu. Poměrně jednodušše zjistitelný parametr, o něco jednodušší, pokud budu zkoumat i úhel došlapu.

d) Výška těžiště těla v průběhu rozběhu - Nejspíš nejjednodušší parametr. Místo těžiště lze použít boky.

e) Porovnání výšky kolen a boků - Opět velice jednoduchý parametr na zjišťení, ale není tak důležitý, je poměrně doře vidět i bez analýzy programem.

f) Náklon trupu - Změna náklonu trupu v průběhu rozběhu. Může být lehce zkreslen úhlem kamery, ale v konečné fázi rozběhu bude celkem přesný.


Odrazová fáze:

g) Náběhová rychlost - Rychlost, kterou má skokan v posledních metrech rozběhu. Velice nepřesný, závisí na úhlu kamery, odhadu vzdáleností...

h) Ztráta rychlosti při opuštění země - Lépe zjistitelný parametr než náběhová rychlost. Zkoumala by se horzontální "rychlost" ramen a boků a porovnala by se v momentu, kdy je maximální před odrazem (nejspíš při došlapu posledního kroku) a při odrazu (při opuštění země).

i) Výška kolene švihové nohy v momentu odrazu - Snadno zjistitelné i bez analýzy programem.

j) Úhel v koleni odrazové nohy při opuštění země (než se noha začne pohybovat dopředu) - Také snadno zjistitelné i bez analýzy programem.

k) Úhel odrazu - Poměrně zajímavý parametr, může souviset se ztrátou rychlosti při odrazu (větší úhel odrazu často znamená větší ztrátu rychlosti). Snadno zjistitelný, špatně se odhaduje bez analýzy programem.


Fáze skoku:

l) Doba trvání skoku - Tento parametr ovlivňuje více faktorů - např. délka rozběhu, tvrdost tyče. Dává skokanovi a trenérovi obecnou zpětnou vazbu, často souvisí s tím, jak dobře je skokan na trénink/závod připravený. Pro tento parametr by bylo vhodné detekovat moment, kdy ruka pustí tyč.

m) Porovnání výšky ramen a boků v momentu maximálního ohybu tyče - Pro tento parametr by vhodné detekovat tyč, bez její detekce by nejspíš moment maximálního ohybu šel odhadnout, ale detekce tyče bude přesnější.



Parametry, jejichž analýzu budu implementovat:
b), c), d), f) - Tyto parametry by se daly využít i v jiných atletických disciplínách.
h), k) - Tyto parametry lze využít i v jiných skokanských disciplínách (především skoku dalekém).
Univerzálnost těchto parametrů by mohla přispět k rozšíření aplikace pro více disciplín a tím pádem k jejímu lepšímu využití.
l), m) - Analýzu těchto parametrů bych rád implementoval, pokud by zbyl čas, ale zaměřím se spíše na předešlé. Vyžadují více práce navíc v rámci detekce objektů, prioritou je pro mne nyní stabilita a přesnost aplikace, ne její rozsah.
